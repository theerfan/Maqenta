\chapter{پیاده‌سازی و نتایج نو}

در این پروژه، (تا جایی که نویسنده اطلاع دارد) برای اولین بار از الگوریتم‌های یادگیری ماشین کوانتومی برای تولید موسیقی استفاده شده است. همان‌طور که در بخش
\ref{sec:parts}
اشاره شد، این پروژه شامل سه ماژول 
\lr{Midi}،
\lr{QLSTM}
و
\lr{QuGAN}
است که در این فصل توضیحات کامل عملکرد آن‌ها شرح داده می‌شود.
شایان ذکر است که موسیقی‌های تولید شده توسط این مدل، دارای تندای\fnote{Tempo} ثابت هستند؛ به این معنا که فاصله‌ی بین نت‌های مختلف همیشه یکسان و برابر با پنجاه میلی‌ثانیه است.
عملیات‌های مربوط به تئوری موسیقی، پردازش مجموعه داده به عنوان ورودی پروژه و تولید فایل‌های موسیقی به عنوان خروجی پروژه با استفاده از کتابخانه‌ی
\lr{Music21}
صورت می‌گیرد.
مدارهای کوانتومی این پروژه، با استفاده از کتابخانه‌ی 
\lr{PennyLane}
که کتابخانه‌ای مختص یادگیری ماشین کوانتومی است طراحی شده‌اند و بهینه‌سازی پارامترهای این مدارها، با استفاده از رابط کاربری بین این کتابخانه و کتابخانه‌ی
\lr{PyTorch}
انجام شده است.
لازم به ذکر است که در این پروژه، به علت در دسترس نبودن کامپیوترهای کوانتومی موردنیاز، محاسبات کوانتومی توسط شبیه‌سازی کوانتومی موجود در کتابخانه‌ی
\lr{PennyLane}
انجام می‌گیرد.

\begin{figure}
	\centering
	\includegraphics[scale=0.355]{figures/Diagram.jpg}
	\caption{دیاگرام مراحل کلی پیاده‌سازی شده در پروژه}
	\label{fig:diagram}
\end{figure}

\section{مراحل کلی پروژه}
مراحل کلی پیاده‌سازی شده در این پروژه، در شکل
\ref{fig:diagram}
آمده است.
توضیح این شکل به طور خلاصه به این صورت است: در مرحله‌ی اول، مجموعه داده‌ی این پروژه که به صورت تعدادی فایل موسیقی شامل نت‌ها و آکوردها با پسوند
\lr{midi}
است، به عنوان ورودی وارد ماژول
\lr{Midi}
می‌شود. این ماژول در ابتدا نگاشتی از نت‌ها و آکوردهای فایل‌های ورودی به اعداد طبیعی می‌سازد، سپس مجموعه‌ای از جفت ورودی و خروجی‌ها به صورت اعداد طبیعی را تولید می‌کند. در مرحله‌ی دوم، مجموعه‌ی تولید شده به عنوان ورودی وارد یک مدل یادگیری ماشین کوانتومی (که یکی از ماژول‌های 
\lr{QLSTM} 
یا
\lr{QuGAN}
است) می‌شود. در مرحله‌ی سوم، خروجی‌های تولید شده توسط مدل یادگیری ماشین کوانتومی که اعدادی حقیقی در بازه‌ی
$[-1, 1]$
هستند، وارد مرحله‌ی پس‌پردازش می‌شوند تا این اعداد، به اعدادی طبیعی تبدیل شوند.
در نهایت، خروجی‌های مرحله‌ی پس‌پردازش به تابعی به نام
$generate\_notes$
داده می‌شود تا از روی این اعداد طبیعی، نت‌ها و آکوردهای جدیدی ساخته شوند و در یک فایل با پسوند
\lr{midi}
ذخیره شوند. این فایل حاوی موسیقی جدید تولید شده توسط پروژه است.

\input{chapters/chapter4/midi}
\input{chapters/chapter4/qlstm}
\input{chapters/chapter4/qugan}